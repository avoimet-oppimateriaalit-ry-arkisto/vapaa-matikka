\section{Suoraan ja kääntäen verrannollisuus}

Kaksi muuttujaa voivat riippua toisistaan monin eri tavoin. Tavallisia
riippuvuuden tyyppejä ovat suoraan ja kääntäen verrannollisuus.

\laatikko{
Kaksi muuttujaa $x$ ja $y$ ovat suoraan verrannolliset, jos toinen saadaan
toisesta kertomalla se jollakin vakiolla, eli $y = kx$. Vakiota $k$
kutsutaan \emph{verrannollisuuskertoimeksi}.}

Jos suureet $x$ ja $y$ ovat suoraan verrannolliset, niin tätä merkitään $x\sim y$ tai $x\propto y$.

Suoraan verrannollisuus voidaan tunnistaa esimerkiksi laskemalla muuttujien
suhde ja toteamalla, että se on muuttujista riippumaton vakio.

\begin{esimerkki}
Banaanien kilohinta on $2,00$ euroa. Seuraavassa taulukossa on
banaanien paino\footnote{Fysikaalisesti kyse on massasta, mutta
arkikielessä käytetään sanaa paino.}, jonka saa ostettua tietyllä rahamäärällä:
\begin{center} 
\begin{tabular}{|l|r|r|}
\hline
Hinta (euroa) & Paino (kg) & Hinta/paino (euroa/kg) \\
\hline
$1,00$ & $0,50$ & $2,00$ \\
$2,00$ & $1,00$ & $2,00$ \\
$3,00$ & $1,50$ & $2,00$ \\
$4,00$ & $2,00$ & $2,00$ \\
\hline
\end{tabular}
\end{center}
Hinnan ja painon suhde on vakio, $2,00$ euroa/kg, joten ostettujen
banaanien paino ja niihin käytetty rahamäärä ovat suoraan verrannolliset.
\end{esimerkki}

Suoraan verrannollisuutta voidaan kuvata myös niin, että jos
toinen muuttujista kaksinkertaistuu, niin toinenkin kaksinkertaistuu.
Samoin jos toisen muuttujan arvo puolittuu, toisenkin arvo puolittuu.

Jos suoraan verrannollisista muuttujista piirretään kuvaaja, pisteet
asettuvat suoralle:

%\missingfigure{Kuva, johon piirretty vaaka-akselille käytetty rahamäärä
%ja pystyakselille ostettujen banaanien paino.}

\begin{center}
\begin{kuvaajapohja}{1.5}{0}{5}{0}{3}
\kuvaajapiste{1}{0.5}
\kuvaajapiste{2}{1}
\kuvaajapiste{3}{1.5}
\kuvaajapiste{4}{2}
\kuvaaja{0.5*x}{}{black}
\node at (8.2,0) {euroa};
\node at (0,4.8) {kg};
\end{kuvaajapohja}
\end{center}

Suoraan verrannollisia muuttujia ovat myös esimerkiksi
\begin{alakohdat}
    \alakohta{aika ja kuljettu matka, kun liikutaan vakionopeudella, tai}
    \alakohta{kappaleen massa ja painovoiman kappaleeseen aiheuttama voima.}
\end{alakohdat}

Suoraan verrannollisuutta monimutkaisempi riippuvuus on kääntäen
verrannollisuus.

\laatikko{
Muuttujat $x$ ja $y$ ovat kääntäen verrannolliset, jos toinen saadaan toisesta
jakamalla jokin vakio sillä, eli $y = \frac{a}{x}$.
}

Kääntäen verrannollisuus voidaan tunnistaa esimerkiksi
kertomalla muuttujien arvoja keskenään ja huomaamalla,
että tulo on muuttujista riippumaton vakio.

\begin{esimerkki}
Nopeus ja matkaan tarvittava aika ovat kääntäen verrannolliset.
Jos kuljettavana matkana on $10$ km, voidaan nopeudet ja matka-ajat
kirjoittaa taulukoksi:
\begin{center} 
\begin{tabular}{|l|r|r|}
\hline
Nopeus (km/h) & Matka-aika (h) & Nopeus$\cdot$matka-aika (km) \\
\hline
$5$ & $2$ & $10$ \\
$10$ & $1$ & $10$ \\
$12$ & $0,8$ & $10$ \\
\hline
\end{tabular}
\end{center}
Tulo on aina $10$ km, joten nopeus ja matka-aika ovat kääntäen verrannolliset.
\end{esimerkki}

Kääntäen verrannollisuutta voidaan kuvata myös niin, että jos
toinen muuttujista kaksinkertaistuu, toinen puolittuu.

Jos kääntäen verrannollisista muuttujista piirretään kuvaaja, pisteet
muodostavat laskevan käyrän:

%\missingfigure{Kuva, johon on piirretty matka-aika ja nopeus (yllä olevan
%taulukon mukaisesti).}

% FIXME sellainen käyrätemplate, joka toimii myös silloin, jos toiseen akseliin
% FIXME tarvitaan eri jakoväli kuin toiseen.
% FIXME Myös akseleiden nimeäminen olisi kiva olla templatessa.
\begin{center}
\begin{kuvaajapohja}{0.8}{0}{13}{0}{5}
\kuvaajapiste{5}{2}
\kuvaajapiste{10}{1}
\kuvaajapiste{12}{0.8}
\kuvaaja{10/x}{}{black}
\node at (10.6,0) {h};
\node at (0,4.3) {km/h};
\end{kuvaajapohja}
\end{center}


Kääntäen verrannollisia muuttujia ovat myös esimerkiksi
\begin{alakohdat}
    \alakohta{kaivamistyön suorittamiseen kuluva aika ja työntekijöiden lukumäärä.}
\end{alakohdat}

\begin{tehtavasivu}

\begin{tehtava}
    Tutkitaan seuraavia muuttujapareja:
    \begin{alakohdat}
        \alakohta{Neliön sivun pituus ja neliön pinta-ala.}
        \alakohta{Kuljettu matka ja kulunut aika, kun nopeus on vakio.}
        \alakohta{Dieselin hinta ja 50 eurolla saatavan dieselin määrä.}
        \alakohta{Irtomyynnistä ostetun suolakurkkuerän paino ja hinta.}
    \end{alakohdat}
    Miten toinen muuttuja muuttuu ensimmäisen kaksinkertaistuessa tai puolittuessa? Ovatko muuttujat suoraan tai kääntäen verrannolliset vai eivät kumpaakaan?
    \begin{vastaus}
        Vastaus:
        \begin{alakohdat}
            \alakohta{Eivät ole.}
            \alakohta{Suoraan verrannolliset.}
            \alakohta{Kääntäen verrannolliset.}
            \alakohta{Suoraan verrannolliset.}
        \end{alakohdat}
    \end{vastaus}
\end{tehtava}

\begin{tehtava}
Ratkaise
\begin{alakohdat}
\alakohta{$ \frac{x}{3} = 1$}
\alakohta{$ \frac{8}{x} = 2$}
\alakohta{$ \frac{7}{x} = \frac{16}{8}$}
\alakohta{$ \frac{x}{3} = \frac{1}{7}$}
\end{alakohdat}
\begin{vastaus}
\begin{alakohdat}
\alakohta{$x= \frac{1}{3}$}
\alakohta{$y= \frac{1}{4}$}
\alakohta{$x= \frac{7}{2}$}
\alakohta{$x= \frac{3}{7}$}
\end{alakohdat}
\end{vastaus}
\end{tehtava}

\begin{tehtava}
Muodosta seuraavia tilanteita kuvaavat yhtälöt. 
%Voit käyttää vakion merkkinä esimerkiksi kirjainta $c$. %%%miksei vakiintunutta k:ta?
\begin{alakohdat}
\alakohta{Kultakimpaleen arvo ($x$) on suoraan verrannollinen sen massaan ($m$), eli mitä painavampi kimpale on, sitä enemmän siitä saa rahaa.}
\alakohta{Aidan maalaamiseen osallistuvien ihmisten määrä {$x$} on kääntäen verrannollinen maalaamiseen kuluvaan aikaan ($t$). Toisin sanoen, mitä}
enemmän maalaajia, sitä nopeammin homma on valmis.
\alakohta{Planeettojen toisiinsa aiheuttama vetovoima ($F$) on suoraan verrannollinen planeettojen massoihin ($m_1$ ja $m_2$) ja kääntäen verrannollinen niiden välisen etäisyyden ($r$) neliöön.}
\end{alakohdat}
\begin{vastaus}
\begin{alakohdat}
\alakohta{$ \frac{x}{m}=c$}
\alakohta{$ xt=c $}
\alakohta{$ \frac{Fr^2}{m_1+m_2}=c$}
\end{alakohdat}
\end{vastaus}
\end{tehtava}

\begin{tehtava}
Rento pyöräilyvauhti kaupunkiolosuhteissa on noin $20$~km/h. Lukiolta urheiluhallille on matkaa $7$~km. Kuinka monta minuuttia kestää arviolta pyöräillä lukiolta urheiluhallille?
\begin{vastaus}
Viiden minuutin tarkkuudella $20$ min.
\end{vastaus}
\end{tehtava}

\begin{tehtava}
    Isä ja lapset ovat ajamassa mökille Sotkamoon. On ajettu jo neljä
    viidesosaa matkasta, ja aikaa on kulunut kaksi tuntia. ''Joko ollaan perillä?''
    lapset kysyvät takapenkiltä. Kuinka pitkään vielä arviolta kuluu, ennen
    kuin ollaan mökillä?
    
    \begin{vastaus}
        Vastaus: 30 min
    \end{vastaus}
\end{tehtava}

\begin{tehtava}
    Äidinkielen kurssilla annettiin tehtäväksi lukea 300-sivuinen romaani.
    Eräs opiskelija otti aikaa ja selvitti lukevansa vartissa seitsemän sivua.
    Kuinka monta tuntia häneltä kuluu koko romaanin lukemiseen, jos
    taukoja ei lasketa?
    
    \begin{vastaus}
        Vastaus: 642 minuuttia eli 10 h 42 min.
    \end{vastaus}
\end{tehtava}

\begin{tehtava}
Alkuperäiskansojen perinteitä tutkiva etnologi kerää saamelaisten kansantarinoita. Kierrettyään viikkojen ajan saamelaisperheiden vieraana palaa etnologi yliopistolle mukanaan äänitiedostoiksi tallennettuja haastatteluja. Jotta etnologi voi ryhtyä kirjoittamaan tutkimusraporttia, pitää haastattelutiedostot ensin purkaa tekstiksi eli \emph{litteroida.} Tähän etnologi pyytää apua laitoksen opiskelijoilta. Neljä opiskelijaa litteroi tiedostot 25~tunnissa. Kuinka kauan aikaa kuluu, jos työhön saadaan vielä kolme opiskelijaa lisää? Kuinka monta opiskelijaa tarvitaan, jotta työ saataisiin tehdyksi 9~tunnissa? Oletetaan, että kaikkien opiskelijoiden työteho on sama.

\begin{vastaus}
Seitsemällä opiskelijalla työ valmistuu noin 14~tunnissa. Työ valmistuu 8~tunnissa, jos opiskelijoita on  12.
\end{vastaus}
\end{tehtava}

\begin{tehtava}
Kappaleen liike-energia on suoraan verrannollinen nopeuden neliöön. Kun kappale liikkui nopeudella 9,0~m/s, sillä oli 150~joulea liike-energiaa. Laske kappaleen liike-energia, kun sen nopeus on 5,0~m/s. 
\begin{vastaus}
46~J
\end{vastaus}
\end{tehtava}


\begin{tehtava}
	10 miestä kaivaa 10 kuoppaa 10 tunnissa. 
%	Kuinka kauan viidellä miehellä kestää kaivaa puolikas kuoppa?
	Kuinka kauan viidellä miehellä kestää kaivaa 20 kuoppaa?
	
	\begin{vastaus}
		Vastaus: 40 tuntia
	\end{vastaus}	
\end{tehtava}

\end{tehtavasivu}
